**Arbetsuppgifter  
  
****Lockas du av att arbeta som systemtekniker inom området GIS-applikationer och samtidigt bidra till samhällsnytta? Vill du vara en del av ett engagerat och kompetent team med god sammanhållning? Vi söker dig med teknikintresse som trivs allra bäst när du samarbetar med kollegor och delar med dig av din tekniska expertis – för att tillsammans lösa komplexa problem och hitta effektiva lösningar.  
  
**Vi söker en systemtekniker med erfarenhet av DevOps och ett stort teknikintresse, som vill bidra till en säker, stabil och modern drift av länsstyrelsens applikationer med integrerad GIS-funktionalitet.  
  
Tjänsten omfattar leverans och förvaltning av GIS-byggblock som används vid utveckling av applikationer med geografisk funktionalitet. IT-tjänsten tillhandahåller både webb- och klientbaserade komponenter, såsom verktyg och kodbibliotek, som möjliggör utveckling av GIS-applikationer i low-code- och pro-code-lösningar. Exempel på komponenter: ArcGIS Experience Builder, återanvändbara API:er, m.fl.  
  
I din roll kommer du att:  
  

-   Utveckla och underhålla CI/CD-pipelines för effektiv driftsättning av GIS-applikationer
-   Ansvara för teknisk drift, underhåll och support av GIS-applikationer
-   Felsöka applikationer med hjälp av webbläsarverktyg (t.ex. Chrome DevTools)
-   Kontrollera och kvalitetssäkra kod inför driftsättning
-   Installera och konfigurera GIS-programvara samt integrera GIS-lösningar med andra system
-   Arbeta i nära samarbete med kollegor i ett team med god sammanhållning, där digitala möten är en naturlig del av vardagen  
      
      
    

Du får möjlighet att arbeta i en tekniskt avancerad miljö med moderna GIS-lösningar och banbrytande teknologier. Rollen är flexibel och kan utvecklas över tid i takt med verksamhetens behov.

Placeringsort är Göteborg, Luleå eller Karlstad eller enligt överenskommelse.

  
  
**Kvalifikationer  
  
**

Du har:

  
  

-   Högskoleutbildning inom IT eller motsvarande kompetens
-   Erfarenhet av teknisk IT-drift (applikationer i servermiljö)
-   God erfarenhet av att arbeta i en DevOps-miljö med automatisering av bygg- och leveransprocesser genom CI/CD-pipelines.
-   Stark förmåga att felsöka och debugga system och applikationer.  
      
      
    

Vi ser gärna att du har erfarenhet av arbete med:

  
  

-   Drift av GIS-plattformar som Esri ArcGIS Enterprise, ArcGIS Server, GeoServer, QGIS, Safe FME Flow
-   Databashantering i SQL Server, PostgreSQL/PostGIS
-   Programmering i Python, Javascript/Typescript, PowerShell, Bash, C#
-   Windows Server- och Linux-miljöer
-   Drift av Java-applikationer
-   Containerisering och molnplattformar
-   Infrastruktur som kod (t.ex. YAML).  
      
      
    

**Personliga egenskaper  
  
**

För att lyckas i rollen ser vi att du:

  
  

-   Har ett analytiskt och lösningsorienterat arbetssätt
-   Är kommunikativ och kan dokumentera samt förklara tekniska processer tydligt
-   Har ett öga för detaljer och strävar efter hög kvalitet
-   Är initiativtagande, självgående och arbetar proaktivt
-   Trivs i teammiljö och delar gärna med dig av din kunskap
-   Förespråkar DevSecOps-principer och integrerar säkerhet som en naturlig del av utvecklings- och leveransprocessen.  
      
      
    

Vi fäster stor vikt vid den personliga lämpligheten och ser det som självklart att du bidrar till ett gott arbetsklimat.

Vi tror på allas lika möjligheter och ett av våra huvuduppdrag är att verka för mångfald och en personalsammansättning som speglar länens befolkning.

  
  
**Bra att veta  
  
**

Du söker jobbet via denna länk: Ansök här

Varmt välkommen med din ansökan!

Läs mer om oss på vår webb Jobba på IT-avdelningen. Vi finns också på Linkedin.

Vi ställer höga krav på våra medarbetares säkerhetsmedvetenhet. Säkerhetsprövning enligt

Säkerhetsskyddslagen (2018:585) kommer att genomföras innan vi fattar beslut om anställning. För en del anställningar kan därför svenskt medborgarskap komma att krävas. Läs mer om säkerhetsprövning Personalsäkerhet - Säkerhetspolisen (sakerhetspolisen.se).

Anställningen kan komma att inledas med provanställning 6 månader.

Vi har valt rekryteringskanaler och vill inte bli kontaktade av rekryteringsföretag.

Din ansökan blir en allmän handling när du söker tjänster hos oss. Därför är det viktigt att du med skyddade personuppgifter inte registrerar dig via vårt rekryteringssystem. Posta din ansökan till HR-enheten, Länsstyrelsen Västra Götaland, 403 40 Göteborg. Delge inte några känsliga uppgifter i din ansökan men ange någon form av kontaktuppgift så att vi kan kontakta dig om du är aktuell för tjänsten. Vid frågor, ta kontakt med HR via e-post hr.vastragotaland@lansstyrelsen.se

Anställningsform: tillsvidareanställning | Anställningens omfattning: heltid | Antal lediga befattningar: 1 | Sysselsättningsgrad: 100%. Dagtid måndag - fredag 40 timmar per vecka, flexibel arbetstid | Ort: Luleå, Göteborg, Karlstad eller enligt överenskommelse | Län: Norrbottens län | Land: Sweden | Referensnummer: 112-23150-2025 (2) | Kontakt: Per Öhman, funktionschef 010-2244404, | Facklig företrädare: Martin Dahl, ST 010-2244768, Pia Severinsson, SACO-S 010-2244472, Kajsa Lottasdotter, SEKO 0770-457900(växel), | Publicerat: 2025-05-26 | Sista ansökningsdag: 2025-06-15