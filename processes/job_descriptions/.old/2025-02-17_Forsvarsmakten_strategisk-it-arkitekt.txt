
Strategisk IT-arkitekt till Must Stockholm
Dela
Dela

Vill du ha ett meningsfullt arbete och bidra till ett säkrare Sverige i en osäker värld? Det förändrade omvärldsläget medför att vårt försvar behöver förstärkas och den ökade underrättelseverksamheten mot Sverige och Försvarsmakten är omfattande. Den Militära underrättelse- och säkerhetstjänsten (Must) bedriver verksamhet inom försvarsunderrättelsetjänst, militär underrättelsetjänst och militär säkerhetstjänst.

Vårt erbjudande
Vi erbjuder ett viktigt och stimulerande arbete där du dagligen bidrar till Sveriges säkerhet. Vi vet att verkligheten är föränderlig, att vi aldrig får sluta utvecklas och att vårt uppdrag innebär att du ständigt måste ligga i teknikens framkant. Därför erbjuder vi mycket goda möjligheter till kompetensutveckling och för dig att specialisera dig på det som just du brinner för. Hos oss finns också flexibla arbetstider, balans mellan arbete och fritid, och ett stort mått av frihet under ansvar. Vi erbjuder även goda friskvårdsmöjligheter som inkluderar träning på arbetstid. Duktiga kollegor, långsiktighet och bra förutsättningar i övrigt för att åstadkomma exceptionella resultat är anledningen till att våra medarbetare stannar kvar hos oss. 

Arbetsuppgifter:
I rollen som Strategisk IT-arkitekt kommer du att leda och driva arbetet med att utveckla vår IT-målarkitektur och på så vis skapa förutsättningar för Musts digitalisering. Detta innebär bland annat att, med stöd av vår IT-strategi, ta fram principer och planer för att utveckla IT-målarkitekturen i tät dialog med verksamheten.

Du kommer även att, via beslutsprocesser för portfölj- och förvaltningsstyrning, ha ansvar för att IT-målarkitekturen realiseras på ett effektivt och långsiktigt hållbart sätt.

I rollen kommer du att representera avdelningen i IT-arkitekturfrågor och genom detta samverka och vårda kontakterna med interna och externa intressenter.

Du förväntas också bevaka utveckling och trender inom området såväl globalt, nationellt som myndighetsgemensamt.

Kvalifikationer:

    Relevant högskoleutbildning eller motsvarande som kunskaper förvärvade på annat sätt som arbetsgivaren bedömer likvärdigt.
    Erfarenhet av att arbeta strategiskt med IT-arkitekturfrågor i komplexa systemmiljöer, gärna som enterprise- eller lösningsarkitekt
    Erfarenhet av att ha arbetat med både Cloud och AI.


Meriterande:

    Erfarenhet av att leda och styra utifrån IT-strategi
    Erfarenhet av systemdesign och/eller IT-säkerhetsområdet
    Erfarenhet från försvarssektorn

Personliga egenskaper:
För att lyckas i rollen ser vi att du har en god analytisk och strategisk förmåga liksom förmåga att skapa förtroende hos omgivningen. Vi ser även att du har goda kommunikationskunskaper eftersom en betydande del i arbetet går ut både på att presentera, förklara, och diskutera frågeställningar med interna och externa intressenter. Samtidigt som du har helhetsperspektivet måste du också vara lösningsorienterad och snabbt kunna växla mellan olika frågeställningar av såväl komplex som mer konkret karaktär. Det är även viktigt att du självständigt kan fatta beslut då så krävs och tar ansvar och är lojal mot uppgift och organisation. Vi ser dessutom gärna att du är öppen, uppriktig och inkluderande och gärna utbyter erfarenheter och idéer med andra. I denna roll är det även viktigt att du kan arbeta konstruktivt i tider av osäkerheter och förändring. Stor vikt kommer att läggas vid personlig lämplighet.

Ovan ställda kvalifikationer ska på begäran kunna verifieras genom intyg, referenser samt arbets- eller urvalstester

För att myndighetens uppdrag ska vara framgångsrikt förutsätts att alla medarbetare uppträder enligt den värdegrund som finns. Försvarsmaktens värdegrund slår vakt om alla människors lika värde, rättvisa och jämlikhet och främjar demokrati och mänskliga rättigheter (läs mer på www.forsvarsmakten.se).

Övrigt:
Anställningsform: Tillsvidareanställning som inleds med provanställning om sex månader
Tillträde: Enligt överenskommelse
Arbetsort: Stockholm

För upplysningar om befattningen eller rekryteringsprocessen kontakta:
hkv-rekrytering-must@mil.se, vänligen skriv ”Strategisk IT-arkitekt” i ämnesraden.

Fackliga företrädare
Fackliga representanter nås via hkv-rekrytering-must@mil.se.

Sista datum för ansökan
Välkommen med din ansökan senast 2025-02-17. Din ansökan ska vara skriven på svenska och innehålla CV och ett personligt brev. I det personliga brevet vill vi att du motiverar varför du är lämpad för denna befattning. Du ansöker via jobb.forsvarsmakten.se.

Ansökningar till denna befattning kommer endast tas emot via Försvarsmaktens webbplats.
--------------------------------------------------------
Militära underrättelse- och säkerhetstjänsten (Must) är en del av Försvarsmaktens högkvarter i Stockholm. Vi ger regeringen och Försvarsmakten kvalificerade beslutsunderlag om omvärldsutvecklingen och hot mot Sveriges och Försvarsmaktens säkerhet. Vår vision är ”Ett säkrare Sverige i en osäker värld”. Must är en kunskapsorganisation och erbjuder både spännande och för Sverige angelägna arbetsuppgifter. Här arbetar både officerare och civila experter inom olika områden, t ex statsvetenskap, IT, ekonomi, teknik, matematik och HR.

En stor del av Must verksamhet omfattas av sekretess och vi ber dig därför att inte berätta att du sökt jobb hos Must för andra personer än dina närmaste. Läs gärna mer om Must och vår verksamhet här

Varje dag och varje timme gör våra medarbetare insatser som påverkar andra människors liv, både i stort och smått, och både på hemmaplan och runt om i världen.

Försvarsmakten ger dig möjlighet att utvecklas som människa och växa i din professionella roll. Vi är en ansvarstagande arbetsgivare och har en öppen organisation där vi ställer upp för varandra.

I Försvarsmakten finns en stark värdegrund som bygger på öppenhet, resultat och ansvar. Professionell utveckling och personlig hälsa värdesätts och uppmuntras. Det finns goda förutsättningar för intern karriärrörlighet, friskvård och bra balans mellan arbete och privatliv.

Försvarsmakten tillvaratar de kvaliteter som mångfald och jämn könsfördelning tillför verksamheten. Vi välkomnar därför sökanden med olika bakgrund och erfarenheter i våra rekryteringar.

En anställning hos oss innebär placering i säkerhetsklass. Vanligtvis krävs svenskt medborgarskap.
Säkerhetsprövning med registerkontroll kommer att genomföras före anställning enligt 3 kap i säkerhetsskyddslagen. Med anställning följer en skyldighet att krigsplaceras. I anställningen ingår även en skyldighet att tjänstgöra utomlands. Innebörden av detta varierar beroende på typ av befattning.

Till ansökan om anställning ska CV och personligt brev bifogas. Om du går vidare i anställningsprocessen ska alltid vidimerade kopior av betyg och intyg uppvisas.

Samtal från externa rekryteringsföretag och säljare undanbedes.
Ansök










