2. Cyberförsvarsförbandet söker IT-säkerhetsspecialist Linköping
Dela
Dela

OM TJÄNSTEN
Vill du värna om Sverige och vår rätt att leva som vi själva väljer i en digitaliserad värld? Vi söker nu en IT-säkerhetsspecialist till 2. Cyberförsvarsförbandet (CFF). 2.CFF verkar för att försvara Försvarsmaktens ledning-, verkan-, sensor-  och informationssystem genom både proaktiv uppsökande verksamhet och reaktiv hantering av IT-säkerhetsincidenter

Huvudsakliga arbetsuppgifter
Vi letar efter dig som tycker om problemlösning och som vill jobba mycket djupt inom cybersäkerhet och med teknik! Känner du dig träffad? Sök oavsett vilken typ av spetskompetens du har inom området då vi matchar din profil mot vår verksamhet.Som IT-säkerhetsspecialist kommer du utgöra en viktig del i försvaret av Försvarsmaktens kvalificerade ledningsstödssystem, stridslednings- och sensorsystem samt plattformar.

I rollen ingår att arbeta med:

    Övervakning
    Utveckla och förbättra befintliga detektionsmetoder
    Incidenthantering
    Genomföra cyberoperationer

I din roll kommer kompetensutveckling, övning och träning vara en naturlig del av tjänsten. Du kommer även vara en del av förbandets pågående projekt där din specifika kompetens passar in.

Kompetenskrav

    Minst 3 års relevant arbetslivserfarenhet
    Erfarenhet av logganalys
    Erfarenhet av detektionsutveckling
    Kompetens om nätverk och operativsystem
    God förmåga att uttrycka dig i tal och skrift på både svenska och engelska
    B-körkort

Meriterande

    Erfarenhet av cyberoperationer
    Erfarenhet av IT-incidenthantering
    Erfarenhet av Säkerhets- och penetrationstester
    Erfarenhet av Threat Hunting
    Kunskaper om molnplattformar och dess uppbyggnad
    CTI
    Andra djupa kunskaper relaterade till cybersäkerhet 

Personliga egenskaper
Vi söker dig som har en hög personlig mognad, du är flexibel och kan lätt anpassa dig utifrån olika situationer samtidigt som du tycker om att samarbeta med andra människor.För att trivas hos oss behöver du ha ett högt säkerhetsmedvetande, ett genuint IT-säkerhetsintresse och en god analytisk förmåga.

Vad vi kan erbjuda dig

    Ett viktigt och stimulerande arbete där du dagligen bidrar till Sveriges säkerhet
    Tid, möjlighet och verktyg för att kunna lösa de tilldelade arbetsuppgifter till den nivå som krävs
    En arbetsplats som präglas av en stark gemenskap
    Personlig kompetensutveckling inom området
    Möjlighet att träna upp till tre timmar i veckan på arbetstid
    Stort fokus på bra balans mellan arbete och privatliv

Övriga krav
Du bör inte berätta att du sökt tjänst hos 2.CFF för andra personer än dina närmast berörda. Anledningen till att vi ber dig vara återhållsam med informationen är att det finns tjänster vid förbandet som omfattas av sekretess.

För anställning vid Försvarsmakten krävs svenskt medborgarskap. Med anställning följer nationell och internationell arbetsskyldighet. Tjänsten har kombattantstatus vilket innebär att du skall kunna hantera och bruka vapen. Denna utbildning får du hos oss.En säkerhetsprövning med registerkontroll kommer att genomföras före anställning. Urvalsprocessen kommer att kompletteras med arbetspsykologiska tester.

Anställningsform: Tillsvidareanställning, 6 månaders provanställning tillämpas för dig som för närvarande inte är anställd inom Försvarsmakten

Placeringsort: Linköping

Tillträde: Enligt överenskommelse

Välkommen in med din ansökan senast den 2 februari. Din ansökan skall innehålla CV samt ett personligt brev där du beskriver på vilket sätt du uppfyller våra efterfrågade krav. Ansökan skickas till: 2.cff-rekrytering@mil.se, ange referens 2524 på din ansökan.

Obs. Ansökningsanvisningen nedan är felaktig använd mailen ovan.

Ansökningar till denna befattning kommer endast tas emot via Försvarsmaktens webbplats.
--------------------------------------------------------
Information om Försvarsmakten och det rekryterande förbandet:

Försvarsmaktens telekommunikations- och informationssystemförband, FMTIS, säkerställer Försvarsmaktens förmåga att kommunicera och leda - dygnet runt, året om.

Förbandet har ett samlat ansvar för Försvarsmaktens tekniska ledningssystem som stödjer militära insatser till sjöss, på land och i luften – i Sverige och utomlands. Förbandet har över 1 800 medarbetare på mer än 30 orter runt om i landet. Läs mer på https://jobb.forsvarsmakten.se/fmtis

En anställning hos oss innebär placering i säkerhetsklass. Vanligtvis krävs svenskt medborgarskap. Säkerhetsprövning med registerkontroll kommer att genomföras före anställning enligt 3 kap i säkerhetsskyddslagen.
Med anställning följer en skyldighet att krigsplaceras samt att tjänstgöra utomlands. Innebörden av detta varierar beroende på typ av befattning.

Till ansökan om anställning ska CV och personligt brev bifogas. Om du går vidare i anställningsprocessen ska alltid vidimerade kopior av betyg och intyg uppvisas.

Samtal från externa rekryteringsföretag och säljare undanbedes.
