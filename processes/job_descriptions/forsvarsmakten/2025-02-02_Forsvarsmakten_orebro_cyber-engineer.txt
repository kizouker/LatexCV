Systemingenjör inriktning Cybersäkerhet i Försvarsmakten Örebro
Dela
Dela

Vi söker dig som vill göra karriär som systemingenjör inriktning cybersäkerhet i Försvarsmakten!

Är du intresserad av att vara delaktig i ett viktigt samhällsuppdrag? Har du kunskap eller har stort intresse för cybersäkerhet? Vill du vara delaktig i att övervaka, utveckla och stärka vår förmåga att hantera säkerhetshändelser i cyberdomänen? Då är det dig vi söker!

Om enheten

FMTIS har tolv enheter varav fem enheter som utför underhåll av Försvarsmaktens ledningssystem inom IT- och teleområdet, Driftenheten är en av dem. Enheten arbetar med drift av Försvarsmaktens telenät samt med installation, drift och underhåll av en mängd olika IT-system. Enheten har avdelningar som arbetar med drift av infrastruktur och system där vi också är tekniska specialister inom dessa områden.

Om arbetsplatsen

Cyberattacker pågår ständigt och Cybersäkerhetsavdelning är en del i Försvarsmaktens ambitionsökning inom cyberarenan. I vår uppgift ingår att säkerställa att systemen har rätt säkerhetsnivå och att ingen oönskad aktivitet förekommer i våra system.

Här blir du en viktig del i ett team som med stor energi, gemenskap och moral där ingen är rädd för att ge det ”lilla extra”.

Vi är en avdelning som ständigt kompetensutvecklar vår personal genom vidareutbildningar för att ge stöd och utveckling. Friskvård är en naturlig del av vår vardag och du har 3 timmar träning på arbetstid i veckan att nyttja. Med närhet till gym, simhall, padelhall och andra träningsanläggningar bereds du goda möjligheter till fysisk aktivitet.

Arbetsuppgifter

Som systemingenjör på Cybersäkerhetsavdelningen har du en viktig roll där du tillsammans med dina kollegor genomför utveckling av säkerhetsprodukter i verksamhetsrelaterade system. Arbetet omfattar utveckling av SIEM eller andra säkerhetsrelaterade produkter samt arbete kring detektion. I arbetsuppgifterna ingår att genomföra utvecklings- och tekniskt vidmakthållandearbete av logganalysverktyg och konfiguration av systemkomponenter. Stora övriga karriärmöjligheter finns inom cybersäkerhetsområdet.

Kvalifikationer

    3 årig utbildning, gärna med inriktning IT eller motsvarande tekniskt förvärvade kunskaper
    Goda kunskaper i svenska och engelska i tal och skrift
    Goda Linux kunskaper
    Svenskt medborgarskap
    B-Körkort

 Meriterande kvalifikationer

    Flera års erfarenhet av IT-relaterade arbetsuppgifter, gärna inom en större driftorganisation
    Erfarenhet av olika säkerhetsprodukter
    Nätverkskunskap
    Programmeringskunskaper

Vi ser även att du är analytisk, har en god samarbetsförmåga och kan uttrycka dig väl i både tal och skrift. Du behöver trivas med att dela med dig av din erfarenhet till andra och samtidigt fortsatt vara nyfiken att lära dig nytt för att vidareutvecklas. Vi ser gärna att du har erfarenhet av IT-drift med komplexa miljöer och det finns goda möjligheter till kompetensutveckling inom cybersäkerhetsområdet.

Stor vikt kommer att läggas vid personlig lämplighet.

För att myndighetens uppdrag ska vara framgångsrikt förutsätts att alla medarbetare uppträder enligt den värdegrund som finns. Försvarsmaktens värdegrund slår vakt om alla människors lika värde, rättvisa och jämlikhet och främjar demokrati och mänskliga rättigheter (läs mer på www.forsvarsmakten.se).

 

Övrigt:

Befattningen är en tillsvidareanställning som civilanställd och inleds med 6 månaders provanställning för dig som inte är anställd inom Försvarsmakten.

Arbetsort: Örebro

Resor inom tjänsten kan förekomma.

Tillträde enligt överenskommelse.

Vi tillämpar individuell lönesättning.

Intervjuer kan komma att påbörjas innan sista ansökningsdatum.

Vill du veta mer om befattningen är du välkommen att kontakta Sektionschef Cecilia Törnkvist som nås via växel 0589-40 400.

För frågor angående anställning i Försvarsmakten kontaktas HR-generalist som nås via växel 019-39 35 00.

Fackliga företrädare:

OFR/S Martin Sparr

SEKO-F Matz Felix

OFR/O Johan Nestvall Boo

Samtliga nås via växeln på 019-39 35 00

 

Välkommen med din ansökan senast 2025-02-02. Din ansökan bör innehålla CV samt ansökningsbrev där du motiverar varför du är lämpad för denna befattning.

Ansökningar till denna befattning kommer endast tas emot via Försvarsmaktens webbplats.
--------------------------------------------------------
Information om Försvarsmakten och det rekryterande förbandet:

Försvarsmaktens telekommunikations- och informationssystemförband, FMTIS, säkerställer Försvarsmaktens förmåga att kommunicera och leda - dygnet runt, året om.

Förbandet har ett samlat ansvar för Försvarsmaktens tekniska ledningssystem som stödjer militära insatser till sjöss, på land och i luften – i Sverige och utomlands. Förbandet har över 1 800 medarbetare på mer än 30 orter runt om i landet. Läs mer på https://jobb.forsvarsmakten.se/fmtis

En anställning hos oss innebär placering i säkerhetsklass. Vanligtvis krävs svenskt medborgarskap. Säkerhetsprövning med registerkontroll kommer att genomföras före anställning enligt 3 kap i säkerhetsskyddslagen.
Med anställning följer en skyldighet att krigsplaceras samt att tjänstgöra utomlands. Innebörden av detta varierar beroende på typ av befattning.

Till ansökan om anställning ska CV och personligt brev bifogas. Om du går vidare i anställningsprocessen ska alltid vidimerade kopior av betyg och intyg uppvisas.

Samtal från externa rekryteringsföretag och säljare undanbedes.
Ansök