Incident Manager till IT- och digitaliseringsavdelningen
Publicerad: 25 augusti 2025
Brinner du för att hålla ihop arbetet när det gäller som mest och ser till att verksamheten snabbt kommer på fötter vid driftstörningar? Nu söker vi en Incident Manager som vill vara navet i vår incidenthantering och bidra till stabila och trygga digitala tjänster för hela staden.

Som Incident Manager blir du den som leder arbetet vid större incidenter, ser till att rätt personer är på plats och att kommunikationen är tydlig hela vägen. Du arbetar nära tekniska specialister, drift- och supportteam samt externa leverantörer, och driver både den akuta hanteringen och det långsiktiga förbättringsarbetet.

Vi söker dig som har erfarenhet från IT-drift, support eller liknande roller, och som har arbetat med incidenthantering i en koordinerande eller ledande funktion. Du är trygg i pressade situationer, van att fatta snabba beslut och har förmågan att skapa struktur när det är som mest hektiskt.

Vi erbjuder en arbetsplats där du får kombinera operativt arbete med utveckling av processer, i en miljö som både är stor, komplex och avgörande för stadens digitala infrastruktur. Här finns möjlighet att göra verklig skillnad – varje dag.

Arbetsuppgifter
Som Incident Manager drivs du av att snabbt och effektivt återställa tjänster, till normal och avtalad tjänstenivå, vid driftstörningar och säkerställa att incidenter hanteras strukturerat och med hög kvalitet. Rollen kombinerar ett operativt och tvärfunktionellt arbetssätt med ett analytiskt fokus på att minimera påverkan för verksamheten, koordinera insatser och skapa lärande av varje incident. Du arbetar för att säkerställa stabilitet i de digitala tjänsterna och att processer för incidenthantering följs och utvecklas för att möta verksamhetens behov.

Du har ett starkt fokus på att skapa värde för staden genom att minimera driftavbrott, optimera kommunikation vid incidenter och bidra till ett tryggt och effektivt digitalt ekosystem. I rollen säkerställer du att principer och metoder för incidenthantering används konsekvent och vidareutvecklas för att öka kvalitet och förmåga i organisationen.

Rollen kräver hög samarbetsförmåga och ett verksamhetsfokus där alla insatser syftar till att upprätthålla tillgänglighet och service för användare och medborgare. Incidenthantering ska bygga på tydlig kommunikation, effektiv koordinering och kontinuerlig förbättring, där du fungerar som en möjliggörare av snabba, korrekta och hållbara lösningar.

Du samarbetar nära tekniska specialister, drift- och supportteam, verksamhetsrepresentanter samt externa leverantörer för att säkerställa ett snabbt och samordnat agerande vid incidenter.

Som Incident Manager ingår följande arbetsuppgifter:

Leda och koordinera hanteringen av större incidenter (Major Incidents) från start till återställning.
Säkerställa effektiv kommunikation till berörda intressenter under hela incidentförloppet.
Analysera incidenttrender och rapportera mönster som kan indikera underliggande problem.
Utveckla och förbättra incidenthanteringsprocessen i linje med ITIL, agila arbetssätt och DevOps-principer.
Följa upp och dokumentera incidenter, inklusive rekommendationer för förebyggande åtgärder.
Kvalifikationer
Vi söker dig som har flerårig erfarenhet från IT-drift, support eller liknande roller, där du har fått en djup förståelse för hur komplexa IT-miljöer fungerar. Du har tidigare erfarenhet av att arbeta i stora och/eller komplexa miljöer/organisationer och vi ser gärna även att du har erfarenhet av både traditionella IT-ramverk (ITIL) samt agila arbetsmetoder och konceptet DevOps.

Du har tidigare arbetat med incidenthantering, gärna i en koordinerande eller ledande roll, och trivs med att hålla ihop arbetet under tidspress. Har du tidigare arbetat som Incident Manager eller i en koordinerande roll inom IT ser vi det som meriterande.

Som person är du kommunikativ, lösningsorienterad och trygg i att leda både tekniska team och leverantörer vid incidenter. Du brinner för att skapa stabilitet, minska driftstörningar och bidra till ett ständigt förbättrat incidentarbete.

Du är van att arbeta strukturerat enligt ITIL-processer och har förmåga att snabbt förstå tekniska samband, även om du inte själv är djupteknisk specialist. Erfarenhet från hybridmiljöer där traditionell drift möter molnplattformar och agila arbetssätt är meriterande. Har du en certifiering i ITIL4 Foundation eller högre ser vi även det som meriterande. 

I grunden har du som lägst en relevant högskole- eller universitetsexamen, eller annan utbildning tillsammans med erfarenhet som vi bedömer som likvärdig. 

Du har mycket god förmåga att kommunicera på både svenska och engelska, i såväl tal som skrift.

Stor vikt kommer att läggas vid personlig lämplighet.

Om arbetsplatsen
På Malmö stads IT-och digitaliseringsavdelning arbetar vi med människor, teknik och beteenden för att utveckla och leverera digitala lösningar. Vi är IT- & digitaliseringsproffs som med vår djupa tekniska kompetens strävar efter att förstå och möta Malmöbornas och medarbetarnas digitaliseringsbehov. Tillsammans är vi ca 120 kollegor som har ett brett uppdrag att leverera stadsgemensamma tjänster till alla verksamheter.

Vi sitter i nya moderna lokaler på Kungsgatan 6 mitt i Malmö. 

Vill du veta mer om vår IT- och digitaliseringsavdelning? Läs mer här: Det här är ITD - Malmö stad

Malmö stads verksamheter är organiserade i 14 förvaltningar. Vårt gemensamma uppdrag är att skapa välfärd och hållbar samhällsutveckling. Tillsammans med Malmöborna utvecklar vi en ännu bättre stad att bo, verka och vara i; olikheter, livserfarenheter och talanger gör Malmö till en smart stad i hjärtat av Europa. Världens kunskap finns här. 

Läs om Malmö stad som arbetsgivare här malmo.se/jobb 

Information om tjänsten
Anställningsform: Tillsvidareanställning
Omfattning: Heltid
Antal tjänster: 1
Tillträde: Enligt överenskommelse

Sista ansökningsdag: 14 september

Övrigt
Malmö Stad strävar efter att medarbetarna ska avspegla den mångfald som finns bland befolkningen. Vi välkomnar därför sökande som kan bidra till att vi som arbetsgivare kan tillgodose Malmöbornas behov.

Om du vill vara med att bidra till effektiv och säker digitalisering som gagnar hela staden, är du varmt välkommen med din ansökan!

För att skicka in din ansökan, klicka på ansök nedan. Har du några frågor gällande tjänsten kontakta nedan nämnda kontaktpersoner.  

Sök jobbet
Sök jobbet
Om tjänsten
Ansök senast
14 september 2025
Anställningsform
Tillsvidareanställning
Omfattning
Heltid
Referensnummer
20251970
Kontakt
Lars Kristensson
Facklig kontaktperson SACO
0708-123687
lars.kristensson@malmo.se
Patric Stenbeck
Facklig representant Vision
patric.stenbeck@malmo.se
Emil Wihlborg
Sektionschef
0701-495240
Rekrytering i Malmö stad
Undrar du hur vi arbetar med rekrytering i Malmö stad?

Vår rekryteringsprocess
Dela annonsen
Dela via email
Dela på Facebook
Dela på LinkedIn
Dela på Twitter
