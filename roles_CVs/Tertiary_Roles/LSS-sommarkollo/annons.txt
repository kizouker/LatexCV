Stödassistenter vaken natt till helgvistelse/sommarkollo LSS
Publicerad: 3 september 2025
Arbetsuppgifter
I arbetsuppgifterna ingår det att aktivera och handleda personer med autism och/eller intellektuell funktionsnedsättning under deras lägervistelse. Du förväntas delta i det vardagliga arbetet tillsammans med övrig personal, omvårdnadsuppgifter kan förekomma. Tillsammans med övriga medarbetare ansvarar du för planering, genomförande och utvärdering av aktiviteterna och verksamheten i övrigt. Det stöd och den service som ges ska vara grundat på respekt för brukarens självbestämmande och integritet. Stödet ska ges på ett sådant sätt att det stärker brukarens tilltro till sin egen förmåga. Uppgifterna utförs utifrån brukarens delaktighet, självbestämmande och helhetssyn.

Som medarbetare natt är man på plats på gården 4 nätter i månaden (arbete varannan helg 2 nätter) samt mötestider dagtid och kvällstid i veckan enligt schema under höst och vårterminen. Som vaken nattpersonal är du ensam i tjänst under natten, men har tillgång till stöd från sovande personal i huset utifrån behov.

För perioden då sommarkollo är i gång gäller särskilt schemaupplägg.

Kvalifikationer
Stödassistent: Gymnasieprogram med yrkesexamen från vård och omsorgsprogrammet, barn- och fritidsprogrammet eller annan motsvarande utbildning som arbetsgivaren bedömer likvärdig. 

Har du erfarenhet av att arbeta med personer med autism och/eller tydliggörande pedagogik, minst 1 år, är det meriterande. Tidigare erfarenhet av arbete inom LSS/kollo/lägervistelse är meriterande samt B-Körkort för manuell växellåda. Du har en god samarbetsförmåga, är lyhörd och har stort tålamod. 

Vi söker dig som eventuellt har en deltidsanställning i Malmö stad och som önskar öka din sysselsättningsgrad genom att tjänstgöra två extra helger i månaden. Vi söker även efter nya medarbetare som ser detta uppdrag som ett spännande komplement till annan sysselsättning på arbetsmarknaden/utbildning. Urvalet kommer ske löpande så vänta inte med din ansökan till detta spännande uppdrag!

Om arbetsplatsen
Funktionsstödsförvaltningen erbjuder helgläger för barn och ungdomar mellan 8-23 år. Du kommer att arbeta med målgruppen barn/ungdomar med autism och/eller intellektuell funktionsnedsättning. Insatsen korttidsvistelse enligt LSS i form av helgläger ska bidra till goda levnadsvillkor. Syftet med insatsen är social utveckling, meningsfulla aktiviteter och miljöombyte för den enskilde, men kan även fungera som en avlastning för anhöriga.

Verksamheten bedrivs på gårdar i natursköna miljöer i Skåne. Under helgen erbjuds deltagarna möjlighet att träffa kompisar, göra roliga aktiviteter samt att åka på spännande utflykter i närområdet. Vi anordnar läger varje helg, fredag till söndag. Verksamheten kommer att bestå av 5-8 medarbetare per grupp av 6-8 brukare. Gruppen arbetar tätt tillsammans med varandra under hela terminen.

I funktionsstödsförvaltningen arbetar drygt 3000 medarbetare med att tillsammans skapa och utveckla ännu bättre stöd och service till personer med funktionsnedsättning. Våra verksamheter finns inom LSS, socialpsykiatri, personlig assistans, ledsagare och avlösare och hälso- och sjukvård. Även svårt sjuka barn som vårdas i hemmet ingår i vårt uppdrag. Vi arbetar för allas rätt till god hälsa, möjlighet till arbete och sysselsättning och att kunna delta i samhället utifrån sina förutsättningar. Var med och skapa ett meningsfullt och gott liv för Malmöbor med psykisk, intellektuell eller fysisk funktionsnedsättning!

Malmö stads verksamheter är organiserade i 14 förvaltningar. Vårt gemensamma uppdrag är att skapa välfärd och hållbar samhällsutveckling. Tillsammans med Malmöborna utvecklar vi en ännu bättre stad att bo, verka och vara i; olikheter, livserfarenheter och talanger gör Malmö till en smart stad i hjärtat av Europa. Världens kunskap finns här.

Läs om Malmö stad som arbetsgivare här malmo.se/jobb

Information om tjänsten
Antal tjänster:  2 natt-tjänster

Anställningsform: Tillsvidare

Omfattning: Natt 35% med tjänstgöring sammanlagt 4 nätter i månaden, fredag-söndag varannan helg samt mötestider i veckorna eller efter annan överenskommelse.

För perioden då sommarkollo är i gång gäller särskilt schemaupplägg.

Tillträde: 251001 eller efter överenskommelse

Övrigt
Observera att vi i Malmö stad tagit bort det personliga brevet från ansökningsprocessen och ersatt det med urvalsfrågor, detta för en mer inkluderande rekryteringsprocess och en effektiv kandidatupplevelse för dig som söker jobb hos oss. Dina svar blir en viktig del i vårt urvalsarbete. 

Före erbjudande om anställning ska utdrag ur polisens belastningsregister uppvisas tillsammans med giltig fotolegitimation.

Malmö stad strävar efter att medarbetarna ska avspegla den mångfald som finns bland befolkningen. Vi välkomnar därför sökande som kan bidra till att vi som arbetsgivare kan tillgodose Malmöbornas behov. Dina ansökningshandlingar är allmänna handlingar och hanteras enligt offentlighetsprincipen. Har du beslut om skyddade personuppgifter ber vi dig kontakta annonsens kontaktperson för alternativ sökväg. För att skicka in din ansökan, klicka på ansökningslänken i annonsen. Frågor som specifika jobb besvaras av kontaktpersonen som anges i annonsen.  

